Technikai leírás a kalandjátékhoz

Az alapvető információkat egy SQLite3-adatbázisban tárolom. Azért SQLite3, mert:
- nagyon egyszerű, nem szerver-alapú SQL-megvalósítás;
- egyetlen file-ban tárolja az adatokat;
- apróság, de nem köti meg az adattípusokat (nem kell előre deklarálni).

Az adatbázis a következő táblákat tartalmazza:
- helyszín
- kijárat
- üzenet
- tárgy
- ajtó
- csapda
- ellenség

Az adatbázis-táblákból az azonos nevű (csak éppen nagybetűvel kezdődő) osztályokba olvasom be az adatokat. A különböző osztályokat egy Elem() osztállyal egységesítettem. A konkrét osztálypéldányokat egy ElemFactory() segítségével készítem el, mely a kapott táblanév alapján dolgozik. Ezek az osztályok egymással párhuzamosan létező adattároló osztályok.

A játék megvalósítása három osztályra támaszkodik:
- Játékos (nyilvántartja, életben van-e, adott esetben hány lépés telt el, megtámadja-e valami);
- Parancs (a játékos által beírt parancsok értelmezésére);
- Világ (a játék tulajdonképpeni motorja).

A játék motorja (a "világ") az adatbázisból kinyert adatokból, azaz a belőlük létrehozott osztályokból építi fel magát, amiket paraméterül kap meg.
Mivel az általános célú Elem() osztályokat kapja meg, végső formájukat type cast-olással nyerik el.

A játékot megvalósító logika e három osztály metódusain keresztül ellenőrzi a játékos lépéseit és reagál azokra.