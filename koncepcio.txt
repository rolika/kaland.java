A játékos megérkezik a ház elé, amit már régóta keresett. Van nála egy zsebkés, egy zseblámpa, egy kötél, és egy darab papír, érthetetlen utasításokkal.
A ház zárva van, néhány ablak be van deszkázva. Az ajtó előtt van egy lábtörlő. A lábtörlő alatt van egy kis kulcs, ami nyitja az ajtót.
Az előtérbe jutva: ha a játékos nem vizsgálja meg a padlót, akkor leesik egy hegyes karóba, és meghal.
Folyosó: balra van a szoba, jobbra a konyha, felfelé a lépcsőn a padlás, lefelé a pince. A szoba és a konyha ajtajai be vannak csukva, de nincsenek zárva. Itt nem történik semmi.
A konyhaajtót kinyitva egy csapda megöli a kalandort. Olyan villámgyorsan történik, hogy fel sem fogja, a feje pattog a padlón, mikor kihuny az eszmélete.
Először tehát a szobába kell menni. Megvizsgálva szobát, és szobrot, a karját le kell nyomni, ez hatástalanítja a konyhaajtó lefejezős csapdáját. A kandalló mellett van egy piszkavas, felveszi.
A konyhába menve, a konyhaszerkényen talál egy figyelmeztetést, miszerint az átjáró nyomatékosan csak odafelé vezet.
A pincében egy túl nagy pók állja a játékos útját. A piszkavassal kell megölni, egyéb próbálkozásra végez a kalandorral.
A padláson van egy láda, szegecselt vaspántokkal, látható zárszerkezet nélkül, a tetőt egy mestergerenda tartja. Használva a papírt, a láda kinyílik (az oldalán néhány faelem nyomásérzékeny, megfelelő sorrendben kell megnyomni), és egy akna lesz látható lefelé. A kötelet felköti a kalandor a gerendára, és leereszkedik a sötétbe. Kötél nélkül halálra zúzza magát két emeletet zuhanva.
Ha a pincébe megy először, csak sötét van, fel kell kapcsolni a zseblámpát. Egy csomó régi használhatatlan limlom és kacat van odalent, és egy boltíves vakajtó a falban.
A vakajtó nem nyílik, a padlásról kell kötélen leereszkedni mögéje. Van itt egy nagyon-nagyon furcsa szerkezet, lend- és fogaskerekekkel, súlyokkal és ellensúlyokkal, fogaslécekkel. A papírt használva működésbe lép, és megjelenik egy kifelé nyíló ajtó a falon. Kinyitja, belép.
Odaát: Az idegen világba érve a portál elkezd becsukódni. A játékos három lépést tehet, mielőtt becsukódik. Ha ottmarad, elveszíti a játékot, a nyeréshez vissza kell térni a pincébe.