# Kalandjáték

A játék egy szöveges kalandjátékot valósít meg.
A szöveges kalandjátékban nincsenek grafikák, a számítógép leírja a játékos által látogatható helyszíneket.
A játékos a rendelkezésére álló területet szabadon bejárhatja, tárgyakat, környezeti elemeket vizsgálhat meg, tárgyakat vehet fel ill. manipulálhat a továbbjutás érdekében.
Ebben a játékban a magyar nyelvtan szabályai szerint lehet parancsokat adni: FELVESZEM A KULCSOT, vagy KINYITOM AZ AJTÓT A KULCCSAL. Mozogni az égtájakkal lehet, pl. É, D, K, NY, LE, FEL, de a program megérti a komplexebb megfogalmazást is, pl. ELMEGYEK ÉSZAKRA. A játékosnál lévő tárgyakat a LELTÁR parancs sorolja fel. A parancsokat névelő nélkül is elfogadja az értelmező.
